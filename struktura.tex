\section{Modelowanie struktury obiegu}

\subsection{Wykorzystanie osłon bilansowych}

Rozpatrując bilans układu, w~pierwszej kolejności wyznacza~się
tzw.~osłony bilansowe. Są to umyślne bariery, zakładające, że~wymiana
energii pomiędzy urządzeniem bądź~zespołem urządzeń wyznaczonym osłoną,
a~otoczeniem, następuje jedynie w~ściśle wyznaczony i~mierzalny sposób.

Zastosowanie osłon bilansowych pozwala praktycznie ograniczyć rozważania
do~strumieni wypływających i~wpływających do~układu, względnie
parametrów na~pograniczu i~ogólnych właściwości samego układu. Zaniedbać
można natomiast szczegółowy opis procesów zachodzących wewnątrz
poszczególnych maszyn oraz~przepływy pomiędzy nimi, włączając w~to,
przykładowo, rozpływ czynnika pomiędzy pracujące równolegle skraplacze.

Wybór lokalizacji osłon bilansowych ma znaczny wpływ na~dalszy przebieg
procedury obliczeniowej. Wybór taki powinien~być podyktowany:

\begin{itemize}

\item dostępnymi danymi wejściowymi;

\item poszukiwanymi danymi wyjściowymi;

\item cechami charakterystycznymi i~sposobem połączenia poszczególnych
	maszyn.

\end{itemize}

Przy~założeniu, że~w~bilansie obiegu uwzględnione mają zostać wszystkie
jego elementy, zastosowanie mniejszej liczby osłon bilansowych
(obejmujących jednostkowo większą liczbę urządzeń) zmniejsza liczbę
otrzymanych równań. Jednakże implikuje to~również zmniejszenie liczby
zmiennych, czego skutkiem może~być niemożność uwzględnienia posiadanych
danych bądź~otrzymania poszukiwanych parametrów wprost.

Z~punktu widzenia obliczeń komputerowych w~zakresie objętym tematem
tej~pracy, wielkość układu równań nie~ma znacznego wpływu na~wydajność
programu. Istotne staje~się natomiast uczynienie procesu obliczeniowego
deterministycznym; uwzględnienie większej liczby zmiennych w~układzie
równań pozwala na~poszerzenie funkcjonalności programu bez~konieczności
rozbudowy algorytmu obliczeniowego. Dlatego~też zdecydowano, by~każdy
z~elementów rozpatrywanego układu otoczony~był oddzielną osłoną
bilansową.


\subsection{Metody wyznaczania układu równań}

\subsubsection{Podział metod wyznacznia układu równań}

Kolejnym krokiem po~ustanowieniu osłon bilansowych jest~zestawienie
równań bilansujących dla~każdego zespołu maszyn, wyznaczonego osłoną.
Równania te~odnoszą~się do~parametrów wewnętrznych zespołu
(jak~na~przykład sprawność) oraz~do~parametrów czynnika
na~wyprowadzeniach.

Najogólniej metody wyznaczania równań podzielić można na~dwie grupy:
metody statyczne oraz~dynamiczne. Metody statyczne charakteryzują~się
tym, że~rozpatrywany układ wyznaczany jest w~fazie projektowania
programu i~zostaje zapisany w~kodzie w~postaci stałych. W~metodach
dynamicznych układ równań tworzony jest podczas pracy programu,
na~podstawie danych wejściowych.


\subsubsection{Metody statyczne}

Podstawowym założeniem dla~metod statycznych jest niezmienność schematu
rozpatrywanego obiegu cieplnego. Wówczas możliwe staje~się przyjęcie,
że~konstrukcja rozpatrywanego układu równań jest~niezmienna; zmianie
ulegają jedynie wartości zmiennych, względnie współczynników.

Układ równań może zostać wykonany na~etapie projektowania programu
przy~pomocy dowolnych dostępnych metod, a~następnie wprowadzony
w~postaci stałych. Program nie~musi wówczas dysponować logiką
umożliwiającą przetwarzanie schematu obiegu cieplnego; algorytm
ogranicza~się do~przyjęcia danych, rozwiązania układu równań
oraz~wyprowadzenia wyników obliczeń.

Koszt wykonania programu, korzystającego z~metod statycznych,
charakteryzują~się względnie mniejszą składową stałą oraz~składową
zmienną zależną od~złożoności (liczby elementów) rozpatrywanego układu.
Należy jednak wziąć pod~uwagę, że~każdorazowa zmiana schematu wiązać~się
będzie z~kolejnymi kosztami oraz~koniecznością oczekiwania na~ukończenie
modyfikacji kodu programu. W~zasadniczej postaci, metody te
nie~sprawdzą~się w~zastosowaniach, gdzie układ techniczny ulega częstym
zmianom.

Powyższy problem może zostać częściowo rozwiązany poprzez~zastosowanie
wariantu nazywanego ,,metodą zbioru maksimum''. Wówczas układ równań
nie~jest odnoszony do~rzeczywistego obiegu, lecz do~teoretycznego,
celowo przewymiarowanego ,,schematu uniwersalnego''. Poprzez właściwy
dobór parametrów obiegu, możliwe jest skierowanie obliczeniowych
przepływów przez~część z~maszyn i~,,wyłączenie'' pozostałych, tym~samym
uzyskując obieg równoważny rzeczywistemu.

Wykonany w~tej technice program charakteryzuje~się większą
elastycznością. Dobór właściwego schematu uniwersalnego pozwala
na~wykorzystanie go do~obliczeń obiegów, których kształt może~ulegać
zmianom w~krótkich okresach czasu, a~nawet realizację zadań projektowych
w~ograniczonym zakresie. Należy jednak zwrócić, że~większa złożoność
schematu uniwersalnego zwiększa koszty wykonania programu oraz~czyni
jego obsługę trudniejszą.


\subsubsection{Metody dynamiczne}

W~metodach dynamicznych układ równań tworzony jest w~trakcie pracy
programu. Tym~samym, usuwane są teoretyczne ograniczenia co do~wielkości
obiegu bądź~zastosowanego w~nim układu połączeń. Jednakże jednocześnie
staje~się konieczne zaprojektowanie i~wykonanie modułu umożliwiającego
wprowadzenie schematu obiegu cieplnego oraz~jego analizę.

Istnieją dwie główne metody opisu schematów:

\begin{itemize}
	\item za~pomocą teorii grafów,

	\item za~pomocą macierzy strukturalnych.
\end{itemize}

Obie wymienione metody można określić jako~równoważne. Choć różnią~się
sposobem opisu zagadnień, możliwe jest wierne przeniesienie opisu
z~dowolnie wybranej metody na~metodę alternatywną.

W~zakresie tej~pracy rozważona zostanie jedynie metoda wykorzystująca
teorię grafów. Przy~podejmowaniu tej~decyzji, autor pokierował~się
przede~wszystkim dotychczas posiadaną wiedzą oraz~dostępnością narzędzi,
wykorzystujących teorię grafów.


\subsubsection{Zastosowanie teorii grafów}

Podstawowym pojęciem teorii grafów jest~graf. Każdy graf składa~się
ze~zbioru wierzchołków i~zbioru krawędzi. Adaptacja grafu do~modelowania
układu wymaga przypisania wierzchołkom i~krawędziom określonej funkcji.

Istnieją w~tej kwestii dwa rozwiązania:

\begin{enumerate}
	\item modelowanie punktów stanu za~pomocą węzłów, i~przemian
		termodynamicznych za~pomocą krawędzi,

	\item modelowanie punktów stanu za~pomocą krawędzi, i~maszyn
		technicznych za~pomocą węzłów.
\end{enumerate}

\input{metody-teorii-grafow-przykl}

Pierwsze z~wyliczonych rozwiązań często traktowano jest jako bardziej
naturalne. Wówczas poszczególne węzły modelują statyczny stan czynnika
w~określonym punkcie układu, a~krawędzie realizują zmianę tego stanu
wskutek przemian termodynamicznych w~maszynach technicznych
i~rurociągach.

Niestety, sytuacji komplikuje~się w~odniesieniu do~maszyn przepływowych,
dla~których rozważany jest więcej niż~jeden obieg czynnika. Przykładem
takich maszyn są~wymienniki ciepła. Modelowanie tego typu maszyny wymaga
zastosowania wielu wierzchołków, a~także wprowadzenia dodatkowej
zależności pomiędzy nimi, która nie~może~być wyrażona wprost za~pomocą
zasadniczego grafu.

Przykładowym rozwiązaniem tego problemu jest~wprowadzenie dodatkowego
grafu, w~którym krawędzie grafu zasadniczego zostaną przekształcone
w~wierzchołki, natomiast wymiana energii pomiędzy odrębnymi obiegami
cieplnymi zostanie wyrażona za~pomocą wierzchołków.

Wadą tego rozwiązania jest~wprowadzenie pośredniej warstwy w~odnoszeniu
schematu fizycznego do~grafu. Choć wierzchołki grafu zasadniczego
mogą~być traktowane jako~wyprowadzenia poszczególnych maszyn,
wyróżnienie maszyn wymaga zarówno uwzględnienia krawędzi grafu
zasadniczego, jak~i~dodatkowych połączeń między nimi w~grafie
pomocniczym.

Rozwiązanie alternatywne stosuje praktycznie odwrotną logikę.
Poszczególne maszyny przepływowe realizowane~są za~pomocą wierzchołków,
zaś~krawędzie wyrażają połączenia pomiędzy nimi. Przemiany
termodynamiczne traktowane~są punktowo, podczas gdy~stan czynnika
zestawiany jest na~łuku.

Rozważany powyżej wymiennik ciepła zestawiony będzie na~grafie za~pomocą
jednego węzła, z~którym połączone będą cztery krawędzie. W~dalszym ciągu
konieczne jest~zestawienie dodatkowych informacji koniecznych
do~rozdzielenia obiegu pierwotnego i~wtórnego, jednakże informacje
te~można zamknąć w~obrębie jednego węzła.

W~tym~przypadku, każda maszyna przepływowa (oraz~rurociąg, jeśli
jest~uwzględniany w~obliczenich) reprezentowana jest na~grafie za~pomocą
dokładnie jednego wierzchołka, zaś~łuki wyrażają wprost przepływ
czynnika (energii) pomiędzy nimi. Dla~wiernego odwzorowania schematu
konieczne~jest uwzględnienie również przepon oddzielających obiegi.
Problem ten rozwiązać można przykładowo poprzez~abstrakcyjny podział
krawędzi w~otoczeniu węzła.

Na~rys.~\ref{metody-teorii-grafow-przyklad} zestawiony został prosty
przykład obiegu cieplnego wyrażonego za~pomocą obu wymienionych metod.
W~obu przypadkach uwzględniona została strata na~rurociągu
wyprowadzającym parę świeżą oraz~mieszanie skroplin.

Na~rys.~\ref{metody-teorii-grafow-przyklad.w1} barwą niebieską
wyróżniono dodatkowe przepływy energii, które musiałyby zostać
uwzględnione w~bilansie układu. W~wariancie alternatywnym, przepływy te
zostają zamknięte we~właściwym węźle, co~upraszcza zewnętrzną strukturę
układu i~tym~samym kod programu. Jest to~główna przyczyna, dla~której
zdecydowano~się na~realizację projektu przy~pomocy tej metody.


\subsection{Programowa realizacja elementów obiegu}

\subsubsection{Wybór metodyki}

Istotnym krokiem w~realizacji programu jest wybór sposobu wykonania
modeli elementów obiegu. Jest to zagadnienie ściśle związane
z~programowaniem, a~dostępne rozwiązania uzależnione są w~dużym stopniu
od~wyboru języka programowania.

Jednym z~najstarszych i~najbardziej uniwersalnych rozwiązań jest
wykonanie modelu tzw.~,,maszyny uniwersalnej''. Wówczas obieg modelowany
jest za~pomocą szeregu identycznych elementów, które~poprzez wybór
właściwych opcji modelują określone maszyny.

Choć jest to~rozwiązanie względnie proste, jego główną wadą jest
ograniczona uniwersalność. Wprowadzenie każdej kolejnej maszyny wymaga
ingerencji w~model podstawowy, i~czyni go bardziej skomplikowanym.

Rozwiązaniem alternatywnym, charakterystycznym dla~obiektowych języków
programowania, jest wykorzystanie abstrakcyjnych klas bazowych.
W~programie wykonany zostaje wówczas podstawowy, abstrakcyjny obrys
klasy takiej jak~,,maszyna''. Określony zostaje szereg metod, które
powinny~być udostępnione przez~każdą maszynę.

Poszczególne maszyny wówczas wykonywane są w~postaci klas podrzędnych,
które implementują wymagane przez~ogólny model metody. W~ten sposób
stają~się zgodne z~owym modelem i~mogą~być zamiennie z~nim
wykorzystywane. Umożliwia to~stworzenie algorytmu, który w~oparciu
o~ogólny zarys maszyny będzie mógł dokonywać obliczeń dla~każdej
z~maszyn na~jego podstawie stworzonych.

Istotną zaletą takiego rozwiązania jest~uniezależnienie zasadniczego
kodu programu od~implementacji maszyn. Możliwe staje~się wprowadzenie
modeli nowych maszyn bez~konieczności ingerencji w~kod zasadniczej
części programu bądź~innych maszyn. Za~sprawą dziediczenia jest możliwe
również rozszerzanie modeli istniejących maszyn.

Zalety te~sprawiły, iż~zdecydowano~się wykonać program w~technice
obiektowej.


\subsubsection{Modelowanie podstawowych elementów obiegu}

Dla~zamodelowania obiegu termodynamicznego konieczne w~wybranej technice
konieczne jest wykonanie przynajmniej dwóch klas podstawowych ---
reprezentujących odpowiednio wierzchołki i~krawędzie grafu,
bądź~urządzenia i~połączenia pomiędzy nimi.

Klasa podstawowa \textit{Urządzenie} (\textit{Device}) może
reprezentować dowolną maszynę pracującą w~obiegu. W~tym celu umożliwia
dostarczenie zbioru zmiennych charakterystycznych dla~maszyny oraz
układu równań, wiążącego je ze~zmiennymi stanu czynnika i~energii
wpływającej i~wypływającej z~maszyny.

Klasa podstawowa \textit{Połączenie} (\textit{Connection}) stanowi
skierowane powiązanie pomiędzy dwoma maszynami. Operuje na~zmiennych
stanu czynnika bądź~energii przepływającej przez~nie; może dostarczać
również równania wiążące te~zmienne.

Model oparty na~dwóch wyżej wymienionych klasach nie~jest wystarczający
dla~precyzyjnego przedstawienia maszyn posiadających większą liczbę
różnych funkcyjnie wyprowadzeń. Przykład stanowią wymienniki przeponowe,
gdzie konieczne jest~przypisanie połączeń do~obiegu pierwotnego
bądź~wtórnego.

Dlatego też wprowadzono trzecią, pośrednią klasę podstawową,
\textit{Wyprowadzenie} (\textit{Pin}). Każda maszyna posiada szereg
ściśle zdefiniowanych wyprowadzeń, między którymi wykonywane są
połączenia.

\begin{figure}[h]
	\centering
	\begin{tikzpicture}

		{
			\node[heatnode] at (0,0) (K-in) {};
			\node[right] at (K-in.center) {in};
			\node[heatnode] at (3,0) (K-out) {};
			\node[left] at (K-out.center) {out};
			\node[heatnode] at (0,-1) (K-fin) {};
			\node[right] at (K-fin.center) {fuel-in};

			\draw (-.25,-2.5) rectangle (3.25,1.5);
			\node[below] at (1.5,1.5) {\textit{Boiler}};
			\node[above] at (1.5,-2.5) {$\eta_B$};
		}

		\begin{scope}[shift={(5,0)}]
			\node[heatnode] at (0,0) (T-in) {};
			\node[right] at (T-in.center) {in};
			\node[heatnode] at (3,0) (T-out) {};
			\node[left] at (T-out.center) {out};
			\node[heatnode] at (3,-1) (T-eout) {};
			\node[left] at (T-eout.center) {energy-out};

			\draw (-.25,-2.5) rectangle (3.25,1.5);
			\node[below] at (1.5,1.5) {\textit{Turbine}};
			\node[above] at (1.5,-2.5) {$\eta_i$, $\eta_m$};
		\end{scope}

		\begin{scope}[shift={(10,0)}]
			\node[heatnode] at (0,0) (S-in) {};
			\node[right] at (S-in.center) {in};
			\node[heatnode] at (3,0) (S-out) {};
			\node[left] at (S-out.center) {out};
			\node[heatnode] at (0,-1) (S-sin) {};
			\node[right] at (S-sin.center) {sec-in};
			\node[heatnode] at (3,-1) (S-sout) {};
			\node[left] at (S-sout.center) {sec-out};

			\draw (-.25,-2.5) rectangle (3.25,1.5);
			\node[below] at (1.5,1.5) {\textit{Condenser}};
			\node[above] at (1.5,-2.5) {$\Delta T$};
		\end{scope}

		\begin{scope}[-stealth]
			\begin{scope}[blue]
				\draw (K-out) -- (T-in)
					node[above right,pos=.1] {$\mathbf{S}_1$}
					node[above left,pos=.9] {$\mathbf{S}_1^*$};
				\draw (T-out) -- (S-in)
					node[above right,pos=.1] {$\mathbf{S}_2$}
					node[above left,pos=.9] {$\mathbf{S}_2^*$};
				\draw (S-out) -- ++(1,0)
					node[above right,pos=.2] {$\mathbf{S}_3$};
			\end{scope}

			\draw[red] (T-eout) -| ++(.75,-1)
				node[above right,pos=.125] {$P_m$};

			\draw[brown] (S-sout) -| ++(.75,-1)
				node[above right,pos=.125] {$\mathbf{S}_{II}$};
		\end{scope}

		\begin{scope}[stealth-]
			\draw[blue] (K-in) -- ++(-1,0)
				node[above left,pos=.2] {$\mathbf{S}_0^*$};

			\draw[green!50!black] (K-fin) -| ++(-.75,-1)
				node[above left,pos=.125] {$\dot Q_f^*$};

			\draw[brown] (S-sin) -| ++(-.75,-1)
				node[above left,pos=.125] {$\mathbf{S}_I^*$};
			\end{scope}

	\end{tikzpicture}

	\caption{Przykładowy fragment obiegu cieplnego przedstawiony
		za~pomocą klas}
	\label{klasy-przykl}
\end{figure}

Na~rys.~\ref{klasy-przykl} przedstawiony został przykładowy fragment
obiegu cieplnego wykonany w~oparciu o~model trzech klas. Zaprezentowane
zostały trzy wybrane urządzenia, każde posiadające szereg wyprowadzeń
oraz~parametrów.

Należy zwrócić uwagę, iż~zmienne stanu czynnika (w~tym strumień masy) są
cechą wyprowadzenia. Tym~samym, na~obu końcach połączenia występują inne
zmienne stanu. Są one równe co do~wartości, lecz wielkości strumieni
mają przeciwny znak.

W~praktyce pozwala to na~założenie, że~ujemne wartości strumieni
oznaczają energię wpływającą do~maszyny (zużywaną), zaś~dodatnie ---
wypływającą (wytwarzaną).

W~modelu trójklasowym, równania opisujące bilans maszyny mogą
odnosić~się do~jej parametrów oraz~zmiennych stanu wyprowadzeń
tej~maszyny. Równania opisujące połączenia mogą natomiast odwoływać~się
do~zmiennych stanu należących do~wyprowadzeń stanowiących jego końce.
W~obu przypadkach zespół tych wyprowadzeń nazywa~się
\textit{otoczeniem}.


\subsubsection{Możliwość zastosowania alternatywnego czynnika}

Przedstawiony powyżej model może zostać w~prosty sposób rozszerzony
o~możliwość zastosowania alternatywnego czynnika (innego niż~para wodna)
w~obiegu. Możliwe staje~się wówczas modelowanie chociażby organicznego
obiegu Rankine'a.

Aby~możliwe było stosowanie dowolnego czynnika, elementy układu muszą
spełnić następujące założenia:

\begin{enumerate}

	\item maszyny nie~mogą odnosić~się wprost do~właściwości czynnika,
		mogą natomiast wykorzystywać jego uogólnione parametry,

	\item połączenia muszą dostarczać układ równań uzależniony
		od~zastosowanego czynnika,

	\item dodatkowo, urządzenia powinny określać wewnętrzny przepływ
		czynnika pomiędzy wyprowadzeniami.

\end{enumerate}

Pierwsze z~wymienionych wymagań spełnione jest poprzez wprowadzenie
szeregu zmiennych stanu czynnika (sekcja~\ref{czynnik-woda}), włączając
w~to entropię właściwą ($s$) oraz~suchość ($x$). Właściwe operowanie
tymi wielkościami pozwala na~wymuszanie określonych przemian
termodynamicznych bez~konieczności włączania równań czynnika do~modelu
maszyny.

Każde z~połączeń uzupełnione zostało o~dodatkową właściwość,
umożliwiającą wybór czynnika (podklasy klasy bazowej
\textit{Substance}). Do~modelu urządzeń dodano również metodę
określającą, czy~dwa wybrane wyprowadzenia są ze~sobą wewnętrznie
połączone. W~ten sposób możliwe staje~się wyznaczenie drogi wśród
połączeń i~wymuszenie występowania na~niej jednolitego czynnika.
